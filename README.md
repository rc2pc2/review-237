# FizzBuzz

## Requisiti

Bisogna aver insegnato:

- istruzioni condizionali
- operatore %
- ciclo for

## Focus dell'esercizio

Un esercizio bellissimo e soprattutto utilissimo perché spesso viene utilizzato in fase di colloquio sia dal sottoscritto ma anche da tante altre aziende. Basta googlare per trovarlo.

I ragazzi spesso partono facendo modulo di 3 come prima condizioni perché l'indicazione dell'esercizio recita così (appositamente) rendendosi conto successivamente che in questo modo non vedranno mai fizzbuzz ma solo o fizz o buzz.
È giusto che si scontrino con questi problemi, quindi, sia in live che al pomeriggio è giusto lasciarli ragionare e perché no sbagliare per migliorare.

## Premessa
Non sono sempre chiari per tutti i concetti di multiplo e modulo. 
Per questa ragione è importante fare ben presente a lezione cosa sia l'operatore modulo e quali possano essere i suoi usi, partendo da un esempio semplice come potrebbe essere la verifica di parità di un dato numero.

## Consegna

> @here
Ciao ragazzi,
Esercizio di oggi: **FizzBuzz**
nome repo: js-fizzbuzz

>**Consegna:**
Scrivi un programma che stampi in console i numeri da 1 a 100,
ma per i multipli di 3 stampi “Fizz” al posto del numero e per i multipli di 5 stampi “Buzz”.
Per i numeri che sono sia multipli di 3 che di 5 stampi “FizzBuzz”.

**Prima di partire a scrivere codice poniamoci qualche domanda:**
Come faccio a sapere se un numero è divisibile per un altro?
Abbiamo visto qualcosa di particolare che possiamo usare?


**Consigli del giorno:**
1. Scriviamo sempre prima dei commenti in italiano per capire cosa vogliamo fare
2. Proviamo ad immaginare le operazioni che vogliamo far svolgere al nostro programma così come lo faremmo "a mano"

**Bonus**
Portiamo in pagina il nostro FizzBuzz: creiamo quattro classi che stilizzino un `<div>` diverso per ogni tipologia di risultato, distinguendo graficamente il risultato ottenuto sulla base del contenuto: numero, fizz, buzz, o fizzbuzz che sia. 
Usiamo la creatività!!

Buon lavoro e buon divertimento! :slightly_smiling_face:
>

## Esercizio completo

[https://codesandbox.io/s/awesome-sea-onye7?fontsize=14&hidenavigation=1&theme=dark&view=editor](https://codesandbox.io/s/awesome-sea-onye7?fontsize=14&hidenavigation=1&theme=dark&view=editor)
